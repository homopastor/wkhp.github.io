---
layout: article
titles:
  # @start locale config
  nl      : &NL       Werkverband van katholieke homo-pastores
  en      : &EN       About
  en-GB   : *EN
  en-US   : *EN
  en-CA   : *EN
  en-AU   : *EN
  zh-Hans : &ZH_HANS  关于
  zh      : *ZH_HANS
  zh-CN   : *ZH_HANS
  zh-SG   : *ZH_HANS
  zh-Hant : &ZH_HANT  關於
  zh-TW   : *ZH_HANT
  zh-HK   : *ZH_HANT
  ko      : &KO       소개
  ko-KR   : *KO
  fr      : &FR       À propos
  fr-BE   : *FR
  fr-CA   : *FR
  fr-CH   : *FR
  fr-FR   : *FR
  fr-LU   : *FR
  # @end locale config
key: page-about
---

![WKHP geloofsdoek](/assets/images/WKHPgeloofsdoek.jpeg){:.border}

Seksualiteit en rooms-katholieke kerk hebben een spannende verhouding met elkaar. Homoseksuele katholieken merken die spanning aan den lijve. Ook homoseksuele pastores.
Om staande te blijven in die spanning, en om ze tot een kracht om te vormen, heeft een aantal van hen in 1980 het Werkverband van Katholieke Homo-Pastores opgericht.

Tot nu toe is de officiële lijn van de rooms-katholieke kerk dat seksuele betrekkingen alleen binnen een man-vrouw-huwelijk plaats mogen hebben. Aan allen die niet binnen een dergelijke constellatie leven, wordt seksuele onthouding voorgehouden. Homoseksuele betrekkingen worden daarmee per definitie als zondig veroordeeld.
Als homoseksuele pastores bestrijden wij echter de opvatting, dat het "praktiseren" van homoseksualiteit zondig zou zijn. De officiële kerkelijke opvatting dat homoseksualiteit "intrinsiek ongeordend" is, is naar de overtuiging en ervaring van homoseksuele katholieken - en niet alleen van hen - niet houdbaar, ja zelfs verwerpelijk. Homoseksualiteit is voor ons een vondst van de Schepper, een gave Gods.

Het WKHP verenigt homoseksuele priesters, religieuzen en anderen die pastoraal werkzaam zijn in de rooms-katholieke kerk. Hoewel het WKHP in principe open staat voor vrouwen en mannen, zijn in feite vrijwel alleen mannen aangesloten. Een klein aantal van hen maakt deel uit van de oud-katholieke kerk (waar de omgang met homoseksuele relaties meer ontspannen is dan in de rooms-katholieke kerk). Het WKHP heeft ongeveer 80 leden.

Doel van het WKHP is onder meer

 - een vrije ruimte te creëren voor de leden waar de eigen homoseksuele oriëntatie niet ter discussie staat,
 - het gesprek over (homo)seksualiteit en christelijk geloven te bevorderen binnen en buiten de kerk,
 - op te komen voor erkenning van de veelvormigheid van seksuele en relationele betrekkingen waarin mensen elkaar goed kunnen doen.

Daartoe organiseert het WKHP twee maal per jaar een landelijke dag voor de leden om elkaar te ontmoeten rond een studieus thema. Ook regionaal vinden zulke bijeenkomsten plaats.
Daarnaast verzorgen leden van het WKHP af en toe een publicatie. De twee bekendste zijn de brochures "Tot zegen geroepen. Pastorale brief over geloof en (homo)seksualiteit" en "Tot zegen bereid. Pastorale brief over het vieren van vriendschap". Deze brochures zijn in verschillende talen vertaald.
Indien de actualiteit om een ander katholiek geluid vraagt ten aanzien van (homo)seksualiteit, treedt het WKHP naar buiten met een persverklaring of interview.

De illustraties op deze website zijn van de hand van priester-schilder Jan Haen, lid van het WKHP.

## Contact
Het WKHP is bereikbaar voor verdere informatie of voor een vertrouwelijk gesprek
via [contact@homopastor.nl](mailto:contact@homopastor.nl).

Voor een vertrouwelijk gesprek zijn enkele WKHP-leden beschikbaar, onder meer de
mensen die u op de foto's ziet: vlnr Theo Koster (woordvoerder), Frans Bossink (voorzitter) en Jos Kocken.

![Image](/assets/images/contact1.jpg){:.border}
![Image](/assets/images/contact2.jpg){:.border}
